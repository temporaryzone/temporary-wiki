<WRAP center round important 60%>
Pozor, nenaformátováno, radši si stáhněte PDF.
{{:krisa:texty:grafickedesignerstviareprezentace.pdf|}}
</WRAP>



====== Grafické designérství a reprezentace ======


Struktura tohoto textu se odráží od pohledu grafického designéra na pojem reprezentace a postupně se odvíjí směrem k umění. Pokusí se porovnat některá současná grafická studia v jejich přístupu k reprezentaci a poodhalit, jakou moc obraz v dnešní době může mít a proč jsou některá studia opatrná při tvorbě obrazu.

Otázka reprezentace je pro grafického designéra obvlášť problematická. Funkce grafického designu je především zástupná, jde o tvorbu symbolů a reprezentací. Není těžké dojít k závěru, že grafický design by měl vždy reprezentovat nějakou jinou věc a tudíž nikdy nemůže být důležitější než ta věc samotná (pokud je tak de facto selhal). Z tohoto jsou někteří designéři zklamaní, nicméně grafický designér zůstává „umělcem k pronájmu“. Žoldákem, který využívá zbraně podobně silné jako ty, které využívá umění.

===== Grafický design =====


I pokud má grafický design vždy reprezentovat něco jiného, tak existují grafičtí designéři, kteří se snaží vyhnout reprezentaci v obrazu. Reprezentací v obrazu myslím využití reality zástupně — iluze reality, simulace. Grafický design se zabývá tvorbou obrazů, které něco reprezentují, ale nejde o fotografii. Reprezentace lze dosáhnout více způsoby, než jen kopií materiálního světa. Grafický design potřebujeme proto, abychom mohli komunikovat ostatním nějakou myšlenku nebo zprávu, která by jinak šla přenést těžko. Pomocí kombinace slov, symbolů a obrazů, vytváří vizuální reprezentaci myšlenky nebo zprávy. Snažit se tedy odlišit grafický design, který využívá reprezentace obrazu a ten, který ne, může vypadat zbytečně. Můžeme však vidět velký rozdíl mezi formou grafického designu, kterou obecně využívá reklama, a formou „nekomerčního“1 grafického designu, která vzniká například pro kulturní organizace. Někteří designéři si pevně stojí za názorem, že obrazová reprezentace (tak jak ji využívá reklama) je manipulativní a propagují „nekomerční“ na funkci zaměřený grafický design. Říkají, že takový design nereprezentuje něco dalšího, ale snaží se být svou vlastní věcí, která nemá nic společného se svým subjektem a stává se tedy součástí reality. Vzniká objekt, ze kterého jsou čitelné jeho funkce, materiál a obecně zapadá do reálného světa.
Pokud nejlepší židle ke čtení nemá nic společného s formou a materiálem knihy/typografie/papíru, tak není důvod k tomu, aby grafický design měl něco společného s materiální/vizuální formou svého subjektu. Toto je pohled vycházející z modernismu.

===== Experimental Jetset =====

Grafických designérů, kteří se hlásí k modernistické tradici, je nespočet. Zaměřím se na studio Experimental Jetset, protože svůj vztah k reprezentaci zmiňují a taky jde v současnosti o jedno z nejznámějších studií na světě. Dokonce napsali manifest Disrepresentation now!2, ve kterém se odkazují na manifest Thea van Doesburga z roku 1923 ve kterém, Doesburg píše:

//As obvious as it may sound, there is no structural difference between a painting that depicts Trotsky heading a red army, and a painting that depicts Napoleon heading an imperial warmy. It is irrelevant whether a piece of art promotes either proletarian or patriotic values. //
==== Theo van Doesburg ====

Experimental Jetset to vysvětlují takto:
//In Van Doesburg‘s view, it doesn‘t really matter what a painting depicts; it is the act of depiction itself, the process of representation, that he regards as highly anti–revolutionary. Van Doesburg and many other modernists saw representative art as inherently bourgeois; suggestive, tendentious and false.Regardless of the subject.//
==== Experimental Jetset ====

Dále se odkazují na režiséra francouzské nové vlny 
Jeana Luc Goddarda a jeho:
I am not interested in representation of reality but reality of representation.
Jean Luc Goddard
Jako další důvod proč se vyhýbají reprezentaci vidí Guy Debborda a jeho knihu Společnost spektáklu3, ve které je podle nich popisáno odcizení společnosti přávě díky využití síly reprezentace:
All that once was directly lived has become mere representation.
Guy Debord
Není tedy asi překvapením, že o sobě říkají, že nemají žádny vztah k postmodernímu myšlení. Pořád věří, že existuje nějaký modernistický ideál pravdy a krásy.
Experimental Jetset se nám tedy snaží sdělit, že grafický design, který využívá obrazové reprezentace — simulace, pokřivení reality, vytváří nepravé manilupativní iluze. Je to tvoření spektáklu, podobného jaký využívá reklama. Z jejich pohledu, pokud se něčemu takovému chceme vyhnout, můžeme tak učinit jen za pomocí základních prvků grafického designu — kombinace slov, symbolů, a fotografií (záměrně nepíši obrazů4). Tímto způsobem tedy zredukujeme socio-politickou rovinu, kterou design má na minimum a zbyde nám abstraktní, neutrální jazyk, který je čistě o obsahu.
Ze strany Experimental Jetset je toto kritika i některých současných grafických designéru ze sféry „nekomerčního“ grafického designu.
Na druhou stranu, Theo van Doesburg ve svém manifestu zmiňuje pojem „representative art“ (zobrazující umění5). Zobrazující umění jako umění, které zobrazuje něco reálného (opak abstraktního umění). Jenže tato situace v kontextu grafického designu není, neexistuje grafický design, který by nereprezentoval.
Takže velkou otázkou zůstává, jestli všechny produkty grafického designu — plakáty, knihy, loga — nejsou určitou formou spektáklu a zda tato snaha vyhnout se spektáklu není marná. Není zajímavá provokativní kompozice písma a zajímavý provokativní 3D render ve výsledku to samé? Pouhý obraz – spektákl? Povaha spektáklu má ještě jeden podstatný detail – ze Společnost spektáklu6:
Bytostně tautologický charakter spektáklu plyne z prostého faktu, že jeho prostředky jsou současně i jeho cílem. Je nikdy nezapadajícím sluncem ozařujícím říši moderní pasivity. Pokrývá veškerý povrch světa a bez omezení se vyhřívá na výsluní vlastní slávy.
Guy Debord
Tedy dokud plní grafický desgin nějakou funkci (jinou než je jeho vlastní bytí), tak nebude spektáklem. To neznamená, že všechen design musí následovat funkcionalistickou tradici.
V grafickém designu přichází moment, kdy se layout (celá strana) stane obrazem. Najednou už nevidíme jen samotný obsah, ale částečně také význam/komunikaci tohoto celkového obrazu layoutu. Čím více se layout a typografie tváří jako celistvý obraz, tím méně jej čteme jako strukturovanou informaci a více se snažíme pochopit význam tohoto obrazu. Můžeme se dostat až do situace, kdy zůstává jen samostatný význam obrazu a obsah textu nás přestává zajímat. Grafický design se snaží tohoto přímo využít a svým způsobem zdvojit, případně rozšířit informaci, jenž má předat (jeden význam je v samotném textu a další v tom, jak je celý text upraven), pro některé bude právě toto podstatou grafického designu. Typickým příkladem designu, který tento přístup bere do extrému, je z devadesátých let — David Carson a jeho Surf magazine nebo současné studio Metahaven.
V Surf magazínu se význam textu a informace, kterou nám dáva grafický design, spojují v jedno, někdy do doslovných momentů — text o sjízdění vlny sazbou tvarem následuje vlnu na fotce. David Carson v několika rozhovorech reagoval na kritiku Surf magazínu (kritika spočívala hlavně v tom, že obsah nejde číst) tím, že čtenáři Surf magazínu si s tím poradí a zajíma je víc statement takovéhoto layoutu a pocit, který máte, když něco takového čtete. 
Just because something is legible doesn‘t mean it communicates and, more importantly, doesn‘t mean it communicates the right thing. 
David Carson
Ve své době byl Surf magazín odvážný a inspiroval celou scénu grafického designu, nicméně moc dobře nezestárnul — netrvalo to dlouho a tento reprezentativní přistup začal být designéry spíše kritizován.
Metahaven je speciálním studiem, ne proto jak výrazně, využívají sílu reprezentace ve svém přistupu k designu, ale v tom, jak jsou zároveň na poměry designérů angažovaní. Vytváří si vlastní obsah a témata (vše vycházejicí z jejich analytického/spekulativního výzkumu) a jejich texty jsou příjímány i komunitou teoretiků (soudě z toho, že jejich texty jsou vydávany na e-flux.com a v e-flux journals). Tohle je důležité, hlavně proto, že Metahaven jsou mnohdy zároveň autory obsahu i jeho designéry. Tzn. přestože jim jde určitě především o kvalitní zobrazení vlastního obsahu, uchylují se k silně reprezentativní, mnohoznačné úpravě svých textů. Kořeny jejich vizuálního jazyka asi nelze vystopovat, ale možná jde jen o generační trend7.
Často s Metahaven spojovaný pojem spekulativní grafický design nebo kritický grafický design jsou málo definované a subjektivní pojmy. Slova kritický i spekulativní jsou v kontextu grafického designu tak nejasné, že se dají aplikovat skoro na vše. Oba tyto pojmy jsou spojovány s Metahaven kvůli jejich praxi, která je založena na výzkumu a z tohoto výzkumu vytváří vlastní originální výstupy. Problematické jsou tyto pojmy hlavně proto, že původně pocházejí z průmyslového designu. Důležité je také zmínit, že jsou to pojmy velmi podobné a někteří teoretici je dokoce volně zaměňují. Spekulativní design v kontextu průmyslového designu je spekulováním o tom, jak bude vypadat design budoucnosti. Díky tomu si designér může a musí klást otázky o tom, jak bude vypadat budoucnost společnosti, aniž by musel zdůvodňovat, proč to dělá. Je to utopie, designér se snaží přijít na řešení zítřka, ale podstata není výsledek, nýbrž to, co nám ten výsledek odhalí (a jak kritizuje). Dnes je spekulativní design většinou angažovaná sociální kritika. Jde o různé produkty, které řeší dosud neexistujicí krize atd.
Aplikovat stejnou definici na grafický design lze obtížně. Grafický design totiž nemá produkt, respektive pokud se podíváme na produkty grafických designérů, tak to jsou převážně nějaká písma/ziny/knihy/ na určité téma, kde jsou v roli autorů obsahu. Skoro by se dalo řící, že pokud chcete vytvářet grafický design budoucnosti, tak musíte mít obsah budoucnosti. Proto je kritický grafický design spojen hlavně s výzkumem a sociální kritikou. Problém grafických designérů je, že pojmy nesprávně pochopí (díky nedefinovanosti), a tím vzniká nepochopení. Někteří si myslí, že jsou kritičtí designéři, protože mají kritický přístup k práci, nebo když používají podobný vizuální jazyk. To znamená, že pod kritickým designem najdeme designéry, co dělají věci, které se jinam moc nehodí — od studií se silným technologickým přístupem po studia, která se snaží spojit grafický design s performance8. Do detailu rozebírá problematiku spekulativního a kritického grafického designu projekt Modes of criticism9 10.
Záměrně jsem zmínil Metahaven, protože existuje vlna tumblr designérů, kteří adoptují podobný vizuální jazyk, jaký používají Metahaven. Tato vlna to popisuje tak, že vytváří design stejně, jak bude vypadat za 20 let (v tom je to spekulativní design) a vizuální jazyk takového designu je tak nedefinovatelný jak jen je to možné. Jde o směs roztaženého písma, částí reklam na erotické hračky a elementů GUI11, nebo vodopádů deformovaných gradientů. Jde o grafický design, který jde ruku v ruce s post-internetovým uměním. Nechci rozebírat jejich důvody a tvrzení, proč to tak dělají. Co vidím jako zajímavé je, že to zní jako popis toho, čemu se designéři jako Experimental Jetset snaží vyhnout (a proti čemu bojují). Jde o formu grafického designu, kde nic nedává smysl, takže se není o čem se bavit a na čem stavět diskuzi. Takový design nejen že je apolitický, dokonce chce, aby se nerozebíral, jde jenom o vybudování nadšení a virality. Metahaven však využívají podobný vizuální jazyk k vytvoření diskuze a zájmu o politická témata. Jejich využití stínů, kouře, iluzí a gradientů má svůj smysl a funguje tam čitelná symbolika, kterou je možné rozklíčovat. V rozhovorech Metahaven zmiňují, že jejich estetika je investigativním pátráním do politiky obrazu.
If you don‘t address the politics behind the aesthetics, there will be no real change12.
Daniel van der Velden
Já zde cítím podstatné rozdíly. Metahaven jsou si dobře vědomi problematiky tvoření spektáklů a síly reprezentace v obrazu. Jsou velmi političtí. Z různých přednášek s nimi je patrné, že se nespokojí s 60 let starou formou grafického designu, která se snaží být co nejvíc neutrální. Naopak tuto neutralitu vidí jako chybu. Prostor který dostanou díky svému designu, využívají k sociální kritice. Když někde veřejně prezentují svoji práci, tak se téměř nebaví o designu samotném (narozdíl od tradičnějších studií, kde se přednášky mění v nekonečnou prezentaci portfolia), ale vysvětlují obsah a témata, které ten design reprezentuje.
Hito Steyerl
Hito Steyerl je německá umělkyně a teoretička, která vystudovala experimentální dokumentaristiku v Tokyu. S úpadkem finanční podpory experimentálnějších dokumentů se tak postupně dostala k tvorbě video artu a instalací pro galerie.
Hito Steyerl píše hlavně o síle obrazu a reprezentace. Ve svém videu How not to bee seen13 ukazuje maskovací greenscreen a dále různé postavy v zelených oblečcích, kteří mizí a znova se objevují. Tímto divákovi prozrazuje, že jde o filmový trik. Jedná se o návod na to, jak zmizet ve světě, kde je všechno zaznamenáváno kamerami a je navždy uloženo na zaoceánských serverech.
Jedna z myšlenek, kterou se snaží ve svých esejích objasnit, se týka toho, jak se digitální obrazy začínají materializovat v reálném světě. Nejlépe to popisuje její příklad vojenské kamufláže, kterou využívá americká armáda. Digitální video má svoje specifické artefakty, různé pixelace, čtverečkované záseky, glitche atd. Podstata kamufláže, je splynout s prostředím. Pokud sledujeme svět hlavně skrz digitální video (satelit, kamery na zbraních, security camery), tak už nejde o to, jak splynout s přírodou, ale o to, jak splynout s digitálním videem. Proto jsou vzory kamufláže americké armády rozpixelované a rozglitchované, artefakty videa se materializují v reálném světě.
Její sbírka esejí The Wretched of the screen14 je plná teorií, které ukazují, jak může být tvorba reprezentací nebezpečná a mocná. Netroufám si je zde rozebírat, ale jako grafický designér si troufám tvrdit, že je to jedna z podstatných knih, kterou by si měli grafičtí designéři přečíst. Ukazuje totiž velice odlišný pohled na tvorbu obrazů a reprezentací, než na který jsme jako grafičtí designéři zvyklí. Ukazuje na nutnost pochopení toho, co vlastně děláme a následnou zodpovědnost vůči společnosti, ale i vůči nám samotným. Protože v dnešním světě obrazů se dost dobře může stát, že vytvoříme něco, čemu zpočátku úplně nerozumíme, a následně toho budeme litovat. Něco, co pro nás je jenom selfie na facebooku, pro někoho dalšího může být digitální otisk prstu, podle kterého nás bude možné nadorsmrti monitorovat. A tato zodpovědnost bude v době, kdy se digitální obrazy materializují a vychází z obrazovky, čím dál větší.

Originální pdf: {{:krisa:texty:grafickedesignerstviareprezentace.pdf|}}